Beste mevrouw de Knegt,

ik maak mij ernstig zorgen over de structurele handelswijze van u en uw jeugdbeschermers in onze casus.
Graag wil ik nogmaals aangeven dat ik deze zorgen met u wil bespreken voor 10 januari aanstaande. Dan is zoals u weet de zitting voor de behandeling voor het verzoek tot onder toezichtstelling. Ik zou dan graag aan de rechter willen kunnen vertellen of u mijn zorgen onderschrijft of dat u er een andere mening op na houdt.

Het spijt mij dat dit een lange mail is geworden, maar ik denk dat het nodig is om de patronen helder te maken.

Al op 11 september heb ik Lucia van Dorp (verantwoordelijk voor onze casus op dat moment) geschreven dat ik mij ernstig zorgen maakte.
Ik benoemde toen de volgende zorgen:
"
-er wordt gekozen voor een zeer passieve houding, zelfs wanneer duidelijk wordt gemaakt dat escalatie dreigt. Pas als de escalatie een feit is wordt er gereageerd.
-er wordt constant benadrukt dat we ons aan de afspraken moeten houden. De afspraken zijn bekend bij of zelfs opgesteld door Jeugdbescherming West en het niet nakomen daarvan door mijn ex-partner is bekend. Zij wordt er vaak niet op aangesproken. Daardoor worden de grenzen steeds verder opgerekt. Dit zorgt voor veel spanningen.
-er wordt slecht gecommuniceerd en toezeggingen worden niet nagekomen.
-er wordt zodanig gehandeld dat valse meldingen bij de politie door mijn ex-partner positieve gevolgen hebben voor haar.
-feitelijke afpersing door mijn ex-partner wordt getolereerd en ik word onder druk gezet om hier op toe te geven.
"

Na het gesprek dat we hebben gehad over deze zorgen is er een jeugdbeschermer aangesteld (Melinda Ferreira) die duidelijk mijn ex-partner kon begrenzen in haar grensoverschrijdende gedrag (zie meldingen aan de raad van de kinderbescherming in het rapport).
U heeft in die tijd een vader meegemaakt die meewerkte en zeer constructief was. Dit kunt u navragen bij Melinda.

Op 15 december is Melinda uit dienst getreden. Er was geen nieuwe jeugdbeschermer aangewezen.
Ik maakte mij hier ernstig zorgen over omdat ik ik voorzag dat er weer escalaties zouden zijn en ik in de afgelopen jaren heb gemerkt dat de eerste reactie van nieuwe hulpverleners is om mee te gaan met de beweringen van mijn ex-partner en niet verder te kijken naar de achterliggende problematiek (zie wederom rapport rvdk).
U heeft er voor gekozen om mij niet te woord te staan en meerdere telefoontjes van mij te negeren.

Daarnaast speelt dat ik al een jaar om hulp vraag voor de begeleiding van mijn zoon en ik sinds 21 november bij jullie (Melinda, Lucia) met urgentie aan de bel trek dat ik steeds meer zorgen heb over het gedrag van mijn zoon en dat ik daar zo snel mogelijk hulp bij wil. Ook hier heb ik nooit inhoudelijk een reactie op gekregen.
Dat het hier om ernstige zorgen ging blijkt wat mij betreft uit mijn mail van 26 november;
"
ik wil graag mijn zorgen over Alex met jullie delen. Gisteren kwam Alex door een kleine aanleiding (ze mochten na het eten niet meer op hun scherm) in een enorme spiraal terecht waarbij hij zichzelf steeds verder verloor.
Hij verschanste zich in zijn kamer (met de deur op slot) en riep nare dingen naar mij en Jort. Zo af en toe kwam hij er kort uit om Jort pijn te doen en daarna sloot hij zich weer op. Op een gegeven ogenblik riep hij dat als iemand nu nog wat slechts over hem zou zeggen of in zijn kamer kwam dat hij uit het raam zou springen. Ik bleef bij dit alles rustig, ik begreep dat hij in een extreem emotionele modus zat en dat het geen zin heeft om meer te begrenzen dan de basisvoorwaarden (veiligheid). Toen hij weer uit zijn kamer kwam ben ik zijn kamer ingegaan voordat hij hem weer op slot kon doen en heb het raam gesloten en op slot gedaan en het slot verwijderd van zijn deur omdat ik het onveilig vind dat ik in deze toestand niet bij hem kan komen als het nodig is.
"

Het is bekend dat mijn zoon door mijn ex-partner met zeer negatieve beeldvorming over mij wordt beïnvloed (zie wederom rapport) en dat mijn ex-partner zeer ver gaat om mijn kinderen bij mij weg proberen te krijgen.

In de afgelopen 2 weken hebben er 2 escalaties plaatsgehad. Enerzijds hebben jullie vanwege jullie acute zorgen over zijn veiligheid Alex bij mij uit huis willen plaatsen en hem bij zijn moeder onderbrengen en daarmee bij te dragen aan datgene wat zij al jaren aan het proberen te bereiken is. Anderzijds is bij de overdracht op 31 december de situatie weer zo geëscaleerd dat de politie weer is ingeschakeld.
Beide escalaties hadden naar mijn mening voorkomen kunnen worden door adequater handelen vanuit Jeugdbescherming West.

Het blijkt dat nog steeds dezelfde problemen spelen als waar ik op 11 september melding van maakte (zie boven)

Om dit duidelijk te maken schrijf ik hier nu de feiten op een rij:

Uithuisplaatsing van Alex:
-ik geef al een jaar bij jullie aan dat ik hulp nodig heb bij de begeleiding van Alex. Ik krijg continue te horen "wat goed dat u dat zelf aangeeft" en er gebeurt vervolgens niets. Jullie weten ook dat ik dit niet alleen kan omdat mijn ex-partner niet meewerkt.
-op 15 oktober was er een rechtszitting die ik heb aangespannen om vervangende toestemming voor reizen te krijgen. Mijn ex-partner besluit om Alex een brief te laten schrijven naar de rechter dat ik hem fysiek en emotioneel pijn doe en hem mee te nemen naar de rechter (Hij is 10 jaar). Dit laat alarmbellen rinkelen bij de rechter en bij jeugdbeschermer Melinda. Jeugdbeschermers Lucia en Melinda spreken met hem. Hij geeft aan dat het het idee van zijn moeder was om de brief te schrijven en dat zij hem heeft geholpen met de inhoud. (zie verslag).
-sinds 21 november geef ik aan dat zijn gedrag verslechtert en dat acuut hulp nodig is
-sinds 15 december trek ik bij jullie aan de bel om te zorgen dat er een jeugdbeschermer wordt toegekend zodat die zich tijdig kan inwerken en daarom bekend is met het dossier.
-op 16 december is het definitieve rapport van de rvdk beschikbaar. Hierin staan de zorgen over beïnvloeding van Alex door moeder expliciet genoemd, deze informatie is voor een significant deel afkomstig van uw eigen organisatie.
-op 17 december escaleert de situatie bij mij thuis met Alex. Hij wil zijn broer slaan en luistert niet meer naar mij dat hij moet stoppen. Hij zegt hierbij "Mama zegt dat ik niet meer naar jou hoef te luisteren". Nadat hij zich ook niet naar zijn kamer laat sturen breng ik hem daar naar toe door hem op te pakken. Hij verzet zich dus het is een worsteling. Op zijn kamer begint hij mij te schoppen en slaan en ik probeer hem zo goed mogelijk te bedwingen zonder hem daarbij te mishandelen maar ik heb hier wel kracht bij nodig. Ik besef me dat dit niet langer zo gaat. Ik laat hem gaan en hij loopt weg. Ik bel zelf de crisisdienst en daarna de politie dat er met spoed hulp moet komen.
-op 22 december (5 dagen later) word ik gebeld door onbekende jeugdbeschermers (Danicia, Delayla) die met spoed Alex moeten spreken. De vraag is of ik toestemming wil geven. Ik geef aan dat ik mij zorgen maak over dat Alex weer met een nieuw persoon moet spreken en of we niet kunnen kijken op hij met een bekende kan spreken (ik stel Lucia van Dorp en/of de speltherapeut voor). Dat voorstel wordt afgewezen. De jeugdbeschermers besluiten zonder toestemming van mij met Alex te gaan spreken bij zijn moeder. Er wordt het besluit gemaakt om bij de rechter te vragen om een spoed uithuisplaatsing. Het rapport was voor het telefoongesprek met mij nog niet bekend bij de jeugdbeschermers. De onderzoekers zijn die dag vrij en kunnen niet geraadpleegd worden. Ik word buiten spel gezet pas na afloop op de hoogte gebracht. Ik vraag of we een dag kunnen wachten maar dat kan absoluut niet. Het is te urgent. Maar wel 5 dagen na het incident. Na afloop zeggen de beschermers het rapport nog wel gelezen te hebben voordat ze met Alex zijn gaan spreken. Het gaat om een rapport van meer dan 30 pagina's. Ik heb mijn twijfels hierbij.
-op 23 december (de dag erna) heb ik contact met de onderzoekers en vraag of we alsjeblieft een uithuisplaatsing kunnen voorkomen. Dat ik om dat te voorkomen bereid ben toestemming te geven voor Alex om de kerstvakantie bij moeder te laten verblijven. Zij gaan met jeugdbeschermers praten en weten hen te overtuigen van deze aanpak.
-op 23 december geef ik feedback op de intussen gemailde veiligheidsafspraken:
"
Wat ook is besproken: Op 12 januari is weer het eerste moment dat Alex weer bij mij is. We gaan niet wachten tot het laatste moment om afspraken te maken over hoe dat verloopt. We zorgen dat we ruim voor die tijd daar duidelijkheid over hebben.
"
Daar krijg ik geen reactie op.
-op 24 december vraag ik het dossier (gezinsplan) bij jullie op en ontvang het: Het blijkt dat geen van de escalaties door moeder van de afgelopen maanden zijn vastgelegd. Het dossier is al een half jaar zo goed als onaangepast. Ook blijkt dat cruciale feedback die ik eerder heb verstuurd niet is verwerkt.
-op 24 december schrijf ik het volgende:
"
Beste Delayla,

bij deze even de bevestiging van wat we zojuist hebben afgesproken:
-we hebben voor zaterdag 8 januari overleg over hoe we het gaan aanpakken op 12 januari, de dag dat Alex weer voor het eerst bij mij is.

Je gaf aan dat je aan Danicia een voorstel hebt gedaan voor vrijdag 7 januari. Ik hoor graag of dat kan. Als dat niet kan hoor ik graag een voorstel voor een andere datum.
"
ik krijg geen reactie.
Ik weet nu niet wat de aanpak gaat zijn en hoe Jeugdbescherming mee gaat werken aan dat Alex weer bij mij kan zijn. Dit is voor mij een zeer onzekere situatie en levert mij veel stress op.

Escalatie overdracht 31 december
-al maanden weigert mijn ex-partner met mij te communiceren. Ik heb meerdere keren aangegeven dat dit tot problemen leidt, maar jeugdbescherming accepteert haar opstelling.
-maanden heeft mijn ex-partner geweigerd mij de paspoorten van mijn kinderen terug te geven, ondanks dat dit duidelijk is afgesproken in het ouderschapsplan. Jeugdbescherming is op de hoogte van mijn vele pogingen om haar te bewegen ze terug te geven. Jeugdbeschermer Lucia van Dorp houdt zich afzijdig.
-op 22 september heb ik een afspraak voor mijn oudste zoon Jort bij de orthodontist. Ik heb al ruim van te voren aangegeven aan mijn ex-partner dat ik daarvoor een identiteitsbewijs nodig heb. Mijn ex-partner weigert medewerking. Ze beweert dat ze met de orthodontiepraktijk contact heeft gehad en dat die hadden aangegeven dat alleen een zorgpas nodig is. Ik vertrouw het niet en bel zelf die praktijk. Die geven aan dat er geen contact is geweest en dat ze niet met zorgpassen werken. Ik ga met dit verhaal naar Melinda (Jeugdbeschermer op dat moment). Deze handelt *wel* die belt zelf met de praktijk. Ze bevestigen mijn lezing. Mijn ex-partner liegt inderdaad om toch haar zin te krijgen. Jeugdbeschermer spreekt haar aan op haar gedrag. Ze weigert nog steeds om een identiteitsbewijs af te geven.
-Op 14 oktober krijg ik van de rechter toestemming om de paspoorten opnieuw aan te vragen.
-15 december vertrekt Melinda en probeer ik zoals gezegd te zorgen dat er door Jeugdbescherming proactief gereageerd kan worden als er een escalatie zal plaatsvinden.
-op 20 december is er weer een rechtszitting om vervangende toestemming van de rechter te krijgen om te mogen reizen met mijn kinderen. Mijn ex-partner weigert namelijk mee te werken. Het is al de derde op rij. Tijdens de rechtszitting wordt duidelijk dat mijn ex-partner zelf ook op vakantie wil tijdens de kerstvakantie maar dit heeft verzwegen en geen toestemming heeft gevraagd. Ik geef aan dat ik dit niet okay vind, maar dat ik alsnog, voor de kinderen, mee zal werken aan toestemming. De rechter geeft de vervangende toestemming en maakt net als de vorige rechter duidelijk dat het gedrag van mijn ex-partner niet acceptabel is.
-dezelfde dag nog spreek ik Lucia. Ik deel deze informatie met haar en geef aan dat ik er rekening mee houd dat er een escalatie plaats zal vinden bij de overdracht op 31 december om 11 uur en dat dit voor een probleem gaat zorgen omdat ik om 14:20 met de kinderen vlieg vanaf Schiphol. Of we alsjeblieft afspraken kunnen maken en een plan van aanpak als dat gebeurt. Ik geef aan dat ik die zorgen heb vanwege de meerdere weigeringen van mijn ex-partner in de afgelopen maanden (zie rapport rvdk). Mij wordt verteld dat ik me niet druk moet maken, dat ik helemaal niet weet wat er gaat gebeuren. Ik geef aan dat dat klopt, maar dat ik wel graag voorbereid wil zijn. Er valt niet over te praten.
-op 23 December worden er nieuwe Veiligheidsafspraken gemaakt en gestuurd. Ik geef de feedback die voor mij belangrijk is. Deze wordt zeer beperkt verwerkt en de rest wordt genegeerd.
Het blijkt in de week dat ik op vakantie ga (met alleen Jort en Reinout), Angelina misschien met Alex samen op vakantie wil. Ook nu geef ik aan dat ik bereid ben hieraan mee te werken.
-op 24 december teken ik de door mijn ex-partner achtergelaten toestemmingsformulieren voor de reis naar Duitsland (eerste week) en laat ze achter in de woning. De overdracht verloopt weer stroef. Jeugdbescherming heeft al meerdere keren aangegeven aan mijn ex-partner dat ze niet via de kinderen moet communiceren met mij. Dit staat ook in de veiligheidsafspraken. Maar weer belt ze de kinderen om door te geven aan mij dat ze er is.
Nadat ik vertrokken ben bel ik de jeugdbeschermer om dit te melden. Er wordt niet opgepakt. Ik vertrek naar de luchthaven voor mijn eigen reis. Jeugdbeschermer belt mij terug. Ik leg uit waarom ik bel, maar jeugdbeschermer onderbreekt mij; Dat ze het daar niet over wil hebben, dat ze door Angelina was gebeld dat ik niet had ondertekend. Ik schrik en ga er nog van uit van een slordigheid van mijn kant. Ik geef direct aan dat ik terug rijd. Thuis aangekomen blijkt dat ik wel had ondertekend, maar dat ze ook formulieren had klaargelegd voor de tweede reis (met Alex). Dit is mij niet opgevallen, en had daar ook geen rekening mee gehouden omdat mijn ex-partner de dag ervoor nog had aangegeven dat ze alleen zou gaan als de sneeuwcondities goed waren. Het blijkt dat de formulieren er inderdaad waren maar zonder adresgegevens. Ik geef aan dat ik het wel belangrijk vind dat die er op staan en geef aan dat ik nog 31 december kan tekenen. Ik rijd weer naar de luchthaven. Jeugdbeschermer belt me weer, of ik nog een keer terug kan komen, want mijn ex-partner is nu aan het boeken.
Dit irriteert mij; in de afgelopen maanden heeft Jeugdbescherming zich richting mij altijd opgesteld dat deze zaken tussen ouders onderling geregeld moeten worden en zich afzijdig gehouden en nu gaat jeugdbeschermer erg ver om het te regelen voor mij partner. Ik app dit later naar de Jeugdbeschermer, maar krijg geen reactie:
---
Daarnaast zie ik dat je heel veel moeite doet om het voor haar te regelen. Dat is oprecht mooi, maar mij heeft Jeugdzorg drie keer aan mijn lot overgelaten voor de afgelopen 3 vakanties. Met twee rechtszaak tot gevolg. Ik wil graag met jullie bespreken hoe we meer gelijkheid daarin kunnen krijgen in de toekomst
---
 Ik geef aan dat ik niet meer terug kan maar dat ik (gezien mijn ervaring met de orthodontieprakijk) ook niet geloof dat zij een boeking aan het doen is. Dat ik die boeking wil zien voordat ik teken. Dat ik vind dat dat niet een onredelijke eis is. Ik mail meerdere keren dat ik het echt belangrijk vind dat ik die boeking zie. Daar wordt niet meer op gereageerd.
-Door de acties van Jeugdbescherming (Zoon bijna uit huis geplaatst, zeer slechte communicatie terwijl ik mij ernstige zorgen maak) heb ik verschrikkelijk gespannen kerstdagen. Ik kan het niet of moeilijk loslaten.
-Ik voel aan mij water aan dat mijn ex-partner mijn tijdsdruk (vanwege de vlucht) gaat gebruiken om mij onder druk te zetten om mijn toestemming te geven voor haar reis. Ik bel weer (zeer gespannen) met jeugdbescherming en geef aan dat ik echt wil tekenen maar dat ik niet meer gechanteerd wil worden. Dat ik verwacht dat zij mij niet in de woning laat als ik niet eerst getekend heb. Terwijl in de afspraken staat dat ik zal tekenen tussen 11 en 13 en dus niet voor 11 uur. Mij wordt verteld dat ik moet stoppen met bellen, dat ik problemen maak die er helemaal niet zijn, dat ik moet overwegen om weer therapie te gaan volgen en dat ik gewoon moet meewerken en of ik me wel besef hoeveel veel ernstigere zaken ze in behandeling hebben. Ik geef aan hoe expliciet de zorgen zijn die in het rapport worden genoemd. De jeugdbeschermer zegt dat zij dat er toch echt niet in leest. Verschrikkelijk gespannen kom ik om 11 uur bij de woning. En inderdaad: mijn ex-partner weigert de woning te verlaten. Ik moet eerst tekenen. Ik geef aan dat ik hier niet mee akkoord ben en ik ga de woning in. Gespannen, maar niet bedreigend. Daar blijkt dat haar adviseur Ronald Holtkamp ook aanwezig is en zich intimiderend naar mij gedraagt. Mijn ex-partner belt met Lucia en ik hoor haar zeggen dat ze het ook vervelend vind dat ik niet meewerk. Tegen mij zegt Lucia later: "waarom stel je altijd een voorwaarde voordat je meewerkt". Het is te bizar voor woorden voor mij. Mijn ex-partner gaat de kamer van mijn oudste zoon in waar hij zijn jongere broertje mee naar toe had genomen om weg te gaan van de situatie. In zijn kamer belt ze de politie en vertelt dat ik haar heb aangeraakt. Dat heb ik niet gedaan. Daar waren mijn kinderen getuige van.
De politie komt en proberen de zaak zo snel en goed mogelijk op te lossen. Ze beseffen dat het de enige mogelijkheid is dat ik teken, dus zetten druk bij mij. Ik teken. Weer moet ik accepteren dat mijn partner door de politie in te schakelen haar zin krijgt.
Na afloop zie ik dat Lucia een mail heeft geforward van Angelina van een week voor het incident waarbij Angelina precies aangeeft dat ze dit van plan was. 
"Ik zal vader gelegenheid geven deze te ondertekenen vanaf 10.45u. Zodra ik getekende formulieren heb zal ik de woning verlaten."
Jeugdzorg was dus op de hoogte van deze chantage en afwijking van bestaande afspraken en besluit alsnog niet te handelen en zelfs niet mij van te voren op de hoogte te stellen.
Pas nadat het incident is begonnen schrijft Lucia naar haar:
"Ik zie dat je vader niet in de cc hebt meegenomen, hierdoor weet ik dus niet of vader op de hoogte was van deze afspraak. Dat maakt het ingewikkeld. Delayla heeft duidelijk afspraken gemaild en deze zijn voor ons leidend."
Lucia weet dat moeder al maanden niet communiceert met mij. Ik vind het vreemd dat zij doet alsof ze dit niet weet en ze had dit dus aan kunnen zien komen. Het is voor mij wederom een voorbeeld van "als we het probleem maar negeren gaat het waarschijnlijk vanzelf wel weg". Dat is elke keer niet het geval.
Ik krijg nog een mail van Angelina geforward en daaruit blijkt dat mijn vermoeden klopte: Er was inderdaad geen boeking. Ze heeft dus weer gelogen om haar zin voor elkaar te krijgen. Het verhaal is weer een beetje aangepast door mijn ex-partner; ze zou toch echt wel een reservering hebben gemaakt. Ik stel voor dat als het van belang is we nagaan of die reservering er echt was. Ik weet grenzend aan zekerheid wat het antwoord daarop zal zijn. Ik heb er erg veel moeite mee dat Jeugdbescherming deze patronen niet herkent en bagatelliseert.

De handelswijze van Jeugdbescherming is schadelijk voor onze casus, levert mij veel stress op, en mijn kinderen krijgen vanwege de escalaties die het gevolg van de handelswijze extra beschadigingen.
Ik kan mij niet aan de indruk onttrekken dat binnen uw team een indruk is ontstaan dat de problemen voor een groot deel door mij komen en dat ik mij star en lastig opstel en dat wat er ook gebeurt die indruk overeind blijft of versterkt wordt. Ik wil bespreken of dit herkend wordt en hoe we dit kunnen ombuigen. Dat dit werkelijk anders kan zijn blijkt aan hoe het is gegaan toen jeugdbeschermer Melinda was betrokken.
Alle 5 de zorgen die ik mailde op 11 september blijken weer terecht te zijn.
Vandaar dat ik u vraag om dit samen met mij op te lossen.

Wat ik van u verwacht is het volgende:
-Wanneer ik zorgen aangeef of feedback geef, dan wordt er terug gecommuniceerd. Dat ik weet dat u het heeft gelezen en wat u er mee gaat doen. Ook al is dat dat u het naast u neerlegt omdat u het niet belangrijk vindt. Dan weet ik het in ieder geval.
-Als ik aangeef dat mijn ex-partner mij op een onredelijke manier onder druk zet of zich niet aan de afspraken houdt, dat daar dan serieus naar gekeken wordt en daar dan ook naar gehandeld wordt, wetende dat dit een patroon is.
-Dat u mij of mijn ex-partner aanspreekt wanneer er niet aan afspraken gehouden wordt.
-Dat u mijn ex-partner en mij op een gelijke manier behandelt. Dat u of beiden meehelpt om zaken zoals vakanties geregeld te krijgen of dat voor beiden overlaat aan henzelf.
-Dat u alsnog, met terugwerkende kracht het dossier op orde maakt, met een beschrijving van alle belangrijke incidenten die hebben plaatsgevonden.

groeten,

Corno Schraverus
